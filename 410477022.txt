　古之學者必有師。師者，所以傳道、受業、解惑也。人非生而知之者，孰能無惑？惑而不從師，其為惑也終不解矣！生乎吾前，其聞道也，固先乎吾，吾從而師之；生乎吾後，其聞道也，亦先乎吾，吾從而師之。吾師道也，夫庸知其年之先後生於吾乎？是故無貴、無賤、無長、無少，道之所存，師之所存也。　

　　嗟乎！師道之不傳也久矣！欲人之無惑也難矣！古 之聖人，其出人也遠矣，猶且從師而問焉；今之眾人，其下聖人也亦遠矣，而恥學於師。是故聖益聖，愚益愚。聖人之所以為聖，愚人之所以為愚，其皆出於此乎？

　　愛其子，擇師而教之，於其身也則恥師焉，惑矣！彼童子之師，授之書而習其句讀者也，非吾所謂傳其道、解其惑者也。句讀之不知，惑之不解，或師焉，或不焉，小學而大遺，吾未見其明也。

　　巫醫、樂師、百工之人，不恥相師；士大夫之族，曰師、曰弟子云者，則群聚而笑之，問之，則曰：「彼與彼年相若也，道相似也。」位卑則足羞，官盛則近諛。嗚乎！師道之不復可知矣！巫醫、樂師、百工之人，君子不齒，今其智乃反不能及，其可怪也歟！

 

　　聖人無常師：孔子師郯子、萇弘、師襄、老聃。郯子之徒，其賢不及孔子。孔子曰：「三人行，則必有我師」。是故弟子不必不如師，師不必賢於弟子。聞道有先後，術業有專攻，如是而已。　

　　李氏子蟠，年十七，好古文，六藝經傳，皆通習之。不拘於時，請學於余，余嘉其能行古道，作師說以貽之。

　賞　　析　

　　唐代門第觀念深重，門第之家的子弟，不須依靠科舉考試，便可以進入士途，所以總是輕視道德學術，不肯虛心從師學習。這在當時形成了一種時尚，對於社會文化的傳承，造成了許多負面的影響，韓愈因此提倡師道，想要重振社會學習的風氣。　

　　文章在第一段中，，就提出了「古之學者必有師」的論點，為同時代的讀書人樹立一個典範。緊接著又提出「傳道、授業、解惑」，對老師的職責、任務加以說明。最後又以「道之所存，師之所存」的觀點，」打破了傳統社會中，以貴者為師、長者為師的封閉觀念。

　　在第二、三、四段中，作者分別以「古之聖人－－今之眾人」、「愛其子，擇師而教之，於其身也則恥師焉」、「巫醫、樂師、百工之人，不恥相師；士大夫之族，曰師、曰弟子云者，則群聚而笑之」三組對照組，揭露一般社會士人的矛盾現象。在一正一反的例證當中，使文章充滿了力道的美感。　

　　在第五段中，韓愈強調「聞道有先後、術業有專攻」的觀點，和首段的「道之所存，師之所存」相互呼應，再次強調：並非只有特定對象的人可以當老師，只要是德性高於我，術業高於我，都可以是我的老師，希望大家打開胸襟，廣泛學習，不要以向人求學問道為恥。

　　最後一段，作者交代了寫作此文的動機和目的，看來和通篇主旨並無關聯之處，但卻使文章落到實點，使通篇議論有個收束，讓文氣前後貫串，一氣呵成。
